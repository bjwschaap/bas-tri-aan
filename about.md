---
layout: page
title: Over mij
permalink: /about/
feature_image: feature-triatlon-1
---

Wat leuk dat je er bent! Mijn naam is Bastiaan Schaap, en na het zien van de onderstaande promovideo van de
[Isklar Norseman](http://www.nxtri.com/) triatlon was ik verkocht; ik wilde aan triatlon gaan doen.

{% youtube zN7sgnUs6r0 %}

Maar hoe 'begin' je nu met triatlon? Ik zat met een hele hoop vragen die jij als (beginnend) triatleet mogelijk
ook hebt. Of misschien ben je al een ervaren triatleet en vind je het leuk om je kennis en ervaringen met mij
en mijn lezers te delen. Op deze site hoop ik wat inzicht te geven in wat mij bezig houdt in, en rondom,
triatlon, en hoop ik ervaringen met je te kunnen delen.

## Achtergrond

Ik ben sinds 1999 werkzaam als zelfstandig consultant werkzaam in de ICT. Daarnaast ben ik vrijwillig
hulpverlener en EHBO instructeur bij [Het Nederlandse Rode Kruis](http://www.rodekruis.nl). Ik ben 
getrouwd met [Antje](http://www.hetschapenhuys.nl), en heb twee lieve kindjes en een derde onderweg.

Na de kerstmaaltijd in 2014 voelde ik mij letterlijk zo dik en uitgezakt dat ik dacht: "Dit moet anders...".
Een goede vriend, militair, riep toen: over 10 minuten buiten Bas, dan gaan we even 'hobbelen'. Na een rondje 
van zo'n 7,5km hardlopen had ik de smaak te pakken en ben weer fanatiek begonnen met sporten. In eerste
instantie begon ik met [DKMF Krav Maga](http://www.dkmf.nl/). Hier werd ik ook bekend gemaakt met eten volgens
het [Paleo](http://www.paleo.nl) principe. Met twee keer in de week Krav, &eacute;&eacute;n keer in de week 
bootcamp (met dezelfde groep), en eten volgens Paleo was ik na zes maanden <b>25</b> kilo lichter. Tevens 
was ik ondertussen voorzien van een ijzeren conditie.

Tijdens een opdracht voor een klant werkte ik samen met twee fanatiekelingen met wie ik in de lunchpauze ging
fitnessen. E&eacute;n van hen liet de Isklar Norseman promo video zien, en vervolgens waren de ander en ik 
verkocht aan triatlon. Ik besloot mij verder te gaan ori&euml;nteren, en kwam bij een inzet voor het Rode
Kruis terecht op de [Boschbad Triatlon](http://triathlonapeldoorn.nl/) in Apeldoorn. Hier sprak ik met een
aantal deelnemers van [Aquapoldro Triatlon](http://tri.aquapoldro.nl/) in Apeldoorn, en sprak af om eens 
een keertje mee te trainen.

In oktober 2014 ben ik lid geworden bij [Aquapoldro](http://tri.aquapoldro.nl/) waar ik gelijk kon aansluiten
in het derde herenteam in de [derde divisie](http://www.3edivisietriathlon.nl/) van de NTB. Ondertussen heb
ik al een aantal wedstrijden gedaan, welke te vinden zijn in mijn [wedstrijdkalender](/wedstrijden).